# C U R U S   D D - G R A P H 
                                             
 
DD-Graph is  een tekenprogramma  dat is  ontwikkeld door T&E 
Soft,  het werkt  op een MSX2 en hoger op grafisch scherm 5. 
Het programma  is volgens  mij niet  (meer) in  Nederland te 
verkrijgen  maar omdat het programma erg veel gebruikt wordt 
en  de  handleiding  in  het Japans  is heb  ik deze  cursus 
geschreven. (N.B. Omdat het programma erg veel mogelijkheden 
bevat en  het onmogelijk  is het  in 16  kB helemaal  uit te 
leggen,  is dit  artikel in 2 delen, nl. DD-GRAPH -1- en -2- 
terug te vinden in het submenu.

We zullen  maar beginnen  bij het  begin en  dat is  bij het 
opstart-menu,  hier  kan  worden  gekozen  tussen: AGE,  het 
SCREEN   5  tekenprogramma  en  SPEN,  het  sprite  ontwerp- 
programma. Wij  beginnen met de bovenste keuze en dat is AGE 
(de tweede keuze is SPEN en de derde is terug naar DOS.)


## A G E 
                                  


### S P E C I A L E   T O E T S E N 

(Even  van te  voren, als  ik het  over de rechter en linker 
muisknop heb, is dat hetzelfde als F1 en F2.)

Als  AGE is opgestart verschijnt er een pijltje in het beeld 
dat kan  worden bestuurd  met de  muis in  poort 1 of met de 
cursortoetsen.  Als er  voor de cursor toetsen wordt gekozen 
zijn  er  twee extra  toetsen nl.  [SELECT] en  [SHIFT]. Met 
[SHIFT]  gaat  het  pijltje  iets  sneller  en met  [SELECT] 
beweegt het  pijltje in  blokken. De  [SHIFT] functie  werkt 
overigens ook met de muis.

De  muis en  de cursors  kunnen ook  tegelijker tijd  worden 
gebruikt. Als  de muis  niet in  poort 1  zit en  AGE is  al 
opgestart  moet de  muis in  poort 1 gestopt worden en op de 
[STOP] toets gedrukt worden, nu herkent AGE de muis wel! Als 
men met  de cursors  werkt komen  de functietoetsen F1 en F2 
overeen met respectievelijk de linker en rechter muisknop.

De  functietoets F5 zorgt voor een COLOR=NEW, d.w.z. dat het 
palet weer op de standaard kleuren wordt gezet. Met de [ESC] 
toets  neemt  men  de  kleur  waar  het pijltje  tijdens het 
indrukken van  de [ESC] opstond. Als men de rechter muisknop 
indrukt  en ingedrukt  houd en  daarna de linker muisknop in 
drukt  en  vervolgens de  muisknoppen tegelijkertijd(!)  los 
laat geeft  dit hetzelfde  effect als de [ESC] toets. Met de 
CTRL toets en de cursor toetsen kan men het beeld centreren.

Het  kleurenpalet kan  worden verplaatst  door op  het witte 
blokje boven  het palet  te gaan  staan en  dan op de linker 
muisknop  te drukken  en vervolgens het palet op de gewenste 
plaats  te  zetten  en  nogmaals  op  de linker  muisknop te 
drukken. Als  men het  palet helemaal  wil laten  verdwijnen 
moet  men met  het pijltje  op hetzelfde  witte blokje  gaan 
staan  en  dan de  linker muisknop  indrukken (en  ingedrukt 
houden) en  vervolgens de  rechter muisknop ook indrukken en 
tegelijkertijd(!) loslaten.

Met  de [GRAPH]  toets kan men het submenu laten zien van de 
laats gekozen  functie. Met  de cijfertoetsen 1 tot en met 3 
kan  men pagina  1 tot en met 3 laten zien (waar dit voor is 
leg  ik  de volgende  keer wel  uit!). Er  kan NIET  op deze 
schermen gewerkt worden, althans U kunt niet een stip op een 
pagina neerzetten waar U de cijfertoets van ingedrukt houdt, 
de stip zal gewoon op de huidige pagina worden gezet!!!

Ik   denk   dat  ik   nu  wel   alle  speciale   toetsen  en 
toetscombinaties heb genoemd, omdat het er veel zijn maak er 
even  een  overzicht van  (handig voor  een screendump!).    
cOVERZICHT.

Toets of toetscombinatie:  Uitwerking : 
-------------------------------------------------------------
SELECT.................... Pijltje beweegt in blokken. 
-------------------------------------------------------------
SHIFT .................... Het pijltje beweegt sneller. 
-------------------------------------------------------------
STOP ..................... Muis in poort 1 aangesloten ? 
-------------------------------------------------------------
F-1 ...................... Hetzelfde als de linker muisknop. 
-------------------------------------------------------------
F-2 ...................... Hetzelfde als de rechter muisknop.
-------------------------------------------------------------
F-5 ...................... Geeft een color=new. 
-------------------------------------------------------------
ESC of de R+L muisknop ... Kleur waar pijltje opstaat=actief.
-------------------------------------------------------------
CTRL + CURSORS ........... Centreren beeld. 
-------------------------------------------------------------
Linker muisknop op blokje. Verplaatsen van kleuren palet. 
-------------------------------------------------------------
Beide muisknoppen op blok. Verwijderen palet. 
-------------------------------------------------------------
GRAPH .................... Show laatst gekozen functie+menu. 
-------------------------------------------------------------
Cijfertoetsen 1 t/m 3 .... Laten zien van de pagina's 1,2,3. 
-------------------------------------------------------------

Dan  zal  ik  nu  de  16  functies  gaan  bespreken  uit het 
menu-balkje  onderin het  menu. (Zie ook het tweede deel van 
deze tekst in het submenu genaamd: DD-GRAPH -2-.)


### D E   F U N C T I E S 
 
De  eerste functie:  L I N E , (helemaal  linksonder) als we 
deze functie  kiezen met  de linker  muisknop dan  kunnen we 
gewoon  lijnen trekken  die niet aan elkaar vast zitten. Als 
we echter  op het icoon op de rechter muisknop drukken komen 
we  in een  submenu, hier kunnen we kiezen uit conected line 
en radial  line. De  eerste keuze  trekt lijnen  die wel aan 
elkaar  vast zitten  d.w.z. waar de ene lijn stopt begint de 
andere.  De  tweede keuze  trekt lijn  vanuit een  punt, een 
zogenaamd waaier-effect.

De tweede  functie: D R A W ,  (rechts naast  LINE) nadat we 
met de linker muisknop op dit icoon hebben gedrukt kunnen we 
vervolgens  met de hand tekenen. Als we echter op de rechter 
muisknop drukken komen we in het submenu en kunnen we kiezen 
of we  met een  patroon willen tekenen of met gewone lijnen, 
als  het rondje ingekleurd is tekenen we wel met het gekozen 
patroon en anders niet.

De derde  functie: B O X ,  (rechts naast DRAW) deze functie 
spreekt  voor zich. Hiermee kunnen we rechthoeken maken maar 
ze worden NIET ingekleurd.

Nu wordt  het wat  ingewikkelder, als  we nl.  op de rechter 
muisknop  drukken met het pijltje op het BOX icoon, komen we 
in  een  submenu waar  de stappen  die de  MUIS moet  maken, 
kunnen worden  ingevuld. Dit  werkt als  volgt: we zien twee 
pijltjes  naar rechts  en twee  naar links, ook zien we twee 
pijltjes naar links met een streep erachter. Met de pijltjes 
naar  links  en naar  rechts kunnen  de stappen  met 1  stap 
verhoogd en  met 1  stap velaagd worden. Met de pijltjes met 
de  streep  erachter  kunnen  de  stappen alsvolgt  verhoogd 
worden: 2, 4, 8, 16, 64, 128 enz. Ook kunnen de stappen weer 
hersteld   worden  d.m.v.   CLEAR.  (N.B.   stappen  is  erg 
gemakkelijk  als  je  b.v.  een karakterset  van 16x16  moet 
tekenen, dan neem je gewoon de stappen 16 en 16.)

De vierde functie: B O X   F I L L , (rechts naast BOX). BOX 
FILL  werkt hetzelfde  als BOX alleen het vierkant wordt WEL 
ingekleurd. Ook is het submenu hetzelfde als bij BOX.

De vijfde  functie: C O P Y ,  (rechts naast  BOX FILL). Met 
COPY  kan je  gewoon delen  van de  pagina kopiï¿½ren naar een 
andere plaats.  Er zijn daar 4 manieren voor: 1 XOR, 2 OR, 3 
TPSET  en 4 SWAP, deze zijn te kiezen door het submenu op te 
roepen op  de bekende  manier en daar aan te klikken wat men 
wilt.  Met  XOR  en  OR  worden  de  kleuren respectievelijk 
ge'XOR'd   en  ge'OR'd.  Met  TPSET  (TIMP)  kan  er  worden 
gekopieerd maar  kleur 0  is doorzichtig,  dus je beschadigt 
het  deel waarover  je met  kleur 0 kopieert niet! Dan is er 
nog SWAP,  met SWAP verplaats je de gekopieerde vlakken. Dus 
alles  dat  onder  het  blok  zat  wat  je  kopieerde  wordt 
verplaatst naar de plek waar je vandaan kopieerde.

De  zesde  functie:  P A I N T ,  (rechts naast  COPY). Deze 
functie spreekt  ook voor  zich. Er kunnen gewoon stukken of 
het  hele scherm  worden ingekleurd met de gekozen kleur. Er 
zit geen  optie achter het submenu, alleen wat info over AGE 
en een klok.

De  zevende  functie:  C I R C L E ,  (rechts naast  PAINT). 
Nadat deze  functie is  gekozen kan  je door  een druk op de 
linker  muisknop het middenpunt van de cirkel bepalen. Nu de 
grootte  bepalen  en  nog  een  keer  op de  linker muisknop 
drukken, klaar  is kees.  Er is  ook bij  deze functie  geen 
submenu.

De  achtste functie:  T U R N , (rechts naast CIRCLE) is erg 
handig  om   tekeningen  of  delen  daarvan  horizontaal  of 
verticaal  te keren,  het is  dus mogelijk  om b.v. de tekts 
"HALLO" horizontaal  te keren  en dan  staat er  "OLLAH". De 
richting van het keren wordt bepaald door het aanklikken van 
1 van de pijltjes naast het palet. Geen submenu aanwezig.

De negende  functie: R O L L , (rechts naast TURN) werkt ook 
met  de pijltjes  naast het  palet. Met ROLL kun je een deel 
van een  tekening verschuiven, er verandert dus niets alleen 
de plaats. Geen submenu aanwezig.

De tiende functie: T R A N S , (rechts naast ROLL) en alweer 
de  pijltjes om  te besturen. Met TRANS kunnen delen van een 
tekening  worden   gedraaid,  d.w.z.   dat  een  horizontale 
tekening  verticaal kan  worden gemaakt  en andersom.  Er is 
echter een  voorwaarde, het vlak dat je wilt "TRANS'EN" moet 
vierkant  zijn! Dus  als je  een langwerpig vlak hebt ben je 
verplicht een  heel ruim  vlak te nemen. En helaas weer geen 
submenu.

De  elfde en  voor dit gedeelte laatste functie: 2 C O P Y . 
Met  deze   functie  kan  je  kleine  vlakken  vergroten  en 
andersom.  Het werkt  alsvolgt: je bepaald het gebied dat je 
groter of kleiner wilt maken en daarna bepaal je de plaatsen 
grootte van  het plaatje,  simpel toch?!  Deze functie heeft 
ook geen submenu.

De twaalfde  functie: Z O O M , (rechts naast 2COPY). Dit is 
waarschijnlijk  de  meest  gebruikte  tekenfunctie  maar  is 
daarentegen  niet  ingewikkeld!  Na een  druk op  de rechter 
muisknop  kunnen we  kiezen of  we een  loupe en/of een zoom 
grid willen  gebruiken. Zoom  grid zijn  ruitjes die over de 
vergrote tekening worden gezet waarbij het tellen van hokjes 
makkelijker  wordt. Loupe is het blokje dat meestal in beeld 
is  wanneer  er  een  functie  is  gekozen  met  de  linker- 
muisknop. In  dit blokjes  staat een  vergroot beeld  van de 
plaats  waar de pijl zich bevindt en de ruimte daar om heen, 
voor de  rest staan  er de x positie en de y positie van het 
pijltje,  de  kleur  die  zich  momenteel onder  het pijltje 
bevindt en de nu actieve functie.

Met  de  linker  muisknop  word  er een  deel van  het beeld 
vergroot weergegeven in een speciaal blok, in dit blok staan 
bovenaan de kleuren 0 tot en met 15, in het midden staat het 
vergrote  blok en  onder kan  de keuze gemaakt worden of men 
2x, 4x,  8x of  16x wil vergroten, ook kan het blokje met de 
pijltjes  verplaatst worden.  Wanneer men  op het vierkantje 
gaat staan (wat om het normale scherm staat) en daarna op de 
linker muisknop  drukt, kan  het vierkant  verplaatst worden 
over  het hele scherm. Om hierna weer te vergroten drukt men 
nogmaals op de linker-muisknop.

De  dertiende functie:  C O L O R , (rechts  naast ZOOM). Na 
een druk op de linker muisknop, kunt u een bepaalde kleur in 
het door u aangegeven vlak, vervangen door een andere kleur. 
Teken een  rechthoek, selecteer  een kleur  uit het palet en 
wijs een kleur aan binnen de rechthoek.

Als  we  op  de  rechter  muisknop drukken  komen we  in het 
submenu  en hier  kan het palet worden veranderd. Ik zal het 
hele kleuren  menu even  van links  naar rechts  behandelen. 
Helemaal   links-boven  staat   COL=X  dat  is  het  huidige 
kleurnummer (X loopt van 0 tot 15). Hieronder staat de kleur 
van het  huidige kleurnummer,  dus dit  blokje is  blauw bij 
kleurnummer  4, mits het standaard palet is ingesteld (F5!). 
Dan volgt  R, G en B onder elkaar, waar de waardes ingesteld 
kunnen worden d.m.v. de blokjes.

Een  druk op de linker muisknop en het van links naar rechts 
bewegen van  de muis  verandert de waarde. Hierna een rondje 
met  PAL(X)  en  een  met  INITIAL.  Met  PAL(X) kan  worden 
ingesteld  of U palet 1 of 2 wilt veranderen. Wanneer U b.v. 
kleurnummer 1 rood maakt in palet 1 en in palet 2 blauw, dan 
zal,  wanneer  U op  de rechter-muisknop  drukt, de  kleur 1 
overlopen van rood naar blauw en terug!

Met  INITIAL wordt  palet 2  gelijk aan palet 1 gemaakt. Dan 
volgen de  kleuren 0 tot en met F (15 dus). In plaats van de 
kleur  aangeven in  deze kleurenbalk kan U ook op COL=X gaan 
staan en  op de  linker-muisknop drukken het kleurnummer zal 
automatisch met 1 worden verhoogd.

De  veertiende  functie:  A N I M A T I O N ,  (rechts naast 
COLOR). Hiermee kan een slide-show ofwel en animatie gemaakt 
worden. Het  werkt als volgt. U tekent een bal, of meerdere, 
en  drukt op  de linker-muisknop wanneer het pijltje zich op 
de Japanse tekens bevindt (de 14e functie dus, animation).

Nu komt  er een  blokje in beeld met daarin START, END, DEL, 
CLEAR  en een SPEED regelaar. Nu zet U een vierkantje om het 
balletje heen en zet deze willekeurig in het beeld, als U nu 
maar 1  balletje hebt  getekend dan  klikt U  nogmaals op de 
linker-muisknop  nadat U het vierkantje weer om het balletje 
hebt gezet.  Als U  nu, onder  de plaats  waar U daarnet een 
vierkantje  hebt gezet,  nog een vierkantje zet en daarna op 
start  drukt,  zal  U  zien dat  het balletje  heen en  weer 
beweegt.  (Zeer  schokkerig, daarom  is het  aangeraden heel 
veel vierkantjes neer te zetten!)

Met SPEED  kunt u  nu de  snelheid bepalen. Met END stopt de 
animatie  weer. Als U meerdere balletjes hebt getekend, b.v. 
balletjes  die  ronddraaien,  zet  U een  vierkantje om  het 
eerste balletje,  plaats die  in het beeld. Daarna zet U een 
vierkantje om het tweede balletje, plaatst die op het eerste 
en  doet dit  vervolgens bij  alle balletjes. Na het STARTen 
draait het balletje rond. Met DEL wist U een animatie en met 
CLEAR  de  hele  animatie.  Animatie  worden  samen  met  de 
tekening  op  DISK  GESAVED  dit kost  overigens GEEN  extra 
ruimte!  Wanneer  u een  animatie heeft  die zeer  snel moet 
bewegen  kunt  u  in  het  submenu  kiezen  voor  HIGH SPEED 
ANIMATION.

De  vijftiende  functie:  F I L E   M O D E , (rechts  naast 
ANIMATION)  is een zeer uitgebreide functie, ik zal proberen 
het  in  deze  tekst  na te  maken en  daarna uit  te leggen 
waarvoor  alles  dient. Na  een druk  op de  linker-muisknop 
krijgt u:

DISK SAVE | NAME[        .   ] | DISK LOAD |ABCD|*.*|BAK
MEM  SAVE | DELETE | MAKE | GE5| MEM  LOAD | FILES  |v^

Disk save - om tekeningen of delen daarvan op disk weg te 
            schrijven
Mem  save - om tekeningen in het geheugen te bewaren (page1)
Name      - om de  naam in te voeren, via toetsenbord of via 
            monitor
Delete    - om   bestanden  te   wissen  (hoeven   geen  AGE 
            bestanden te zijn)
Make      - om een kleuren palet weg te schrijven
GE5       - kan worden  veranderd in  DAT en  CMP, DAT  voor 
            COPY  files die  later in  SPEN ingeladen kunnen 
            worden en  CMP voor  hele pagina's die gecruncht 
            weg geschreven worden
            GE5  files  kunnen  gewoon  in  BASIC  ingeladen 
            worden,   dit  zijn  files  die  met  BSAVE  weg 
            geschreven  zijn  (met  palet,  dat  kan  worden 
            teruggehaald  door   een  COLOR=RESTORE  na  het 
            BLOAD,S commando)
Disk load - idemdito als disk save alleen dan laden
Mem  load - idemdito als mem save alleen dan laden
            (straks meer hierover!)            
ABCD      - huidige drive kiezen
*.*       - alle files (dus ook niet-AGE files) 
BAK       - om BACK UP files te zien, wanneer een tekening 
            onder de zelfde naam wordt gesaved word er auto-
            matisch een back up gemaakt, back ups zijn: 
            GE5BAK.AGE, CMPBAK.AGE en DATBAK.AGE 
Pijltjes  - om door de files heen te bladeren

De  ruimte   onder  MEM   save  is  voor  de  errors  en  de 
bevestigingsvragen.

Na een druk op de rechter-muisknop krijgt U:

O Load  IMP  O Mem Swap       O END se sw
O Load timp  O Sort dir Swap  O Error se sw

Load IMP  - Nadat U een tekening ge'mem-saved' heeft, en een 
            andere  tekening heeft  geladen, kunt  U nadat U 
            'Load IMP'  gekozen heeft,  delen van de ge'mem- 
            saved'  tekening over  de ander laden. Een soort 
            SUPER-IMPOSED optie dus! Het palet van de laatst 
            geladen tekening wordt genomen. Voor diegene die 
            dat willen weten, de ge'mem-saved' tekening komt 
            terecht op  pagina 1.
Load TIMP - Idemdito als Load IMP maar als het deel wat over 
            de  tekening  wordt geladen,  stukken bevat  met 
            kleur 0 wordt de andere tekening hierdoor zicht- 
            baar. Kleur 0 is dus doorzichtig.
Mem Swap  - De tekening  op pagina  1 (zie:  Load Imp) wordt 
            naar de huidige pagina (page 2) gekopieerd en de 
            tekening  die  daar  al stond  word naar  page 1 
            verplaatst.
Sort dirSw- Ik  zou  het  niet  weten,  iemand  wel?  (Nvdr. 
            Misschien  wordt de directory wel gesorteerd als 
            deze switch wordt aangezet, niet de directory op 
            disk maar die in het geheugen.)
End se Sw - Het heeft  iets met de errors te maken dacht ik. 
            Maar voor de rest?
Error seSw- Dit  is  om  de  herrie  en kleurentroep  uit te 
            schakelen,  u weet  het wel.  Als je de diskette 
            b.v. niet  in de  drive hebt en dan een tekening 
            probeert te laden.

De  *.DAT files  hebben nog  wat extra  aandacht nodig, want 
wanneer U een DAT file gaat saven zal er altijd een vierkant 
ter grootte van SPEN's editor verschijnen. Wilt u echter een 
ander formaat  saven dan  is een klik op de rechter muisknop 
voldoende. Hierna kunt u zelf uw blok bepalen. Let wel, Spen 
laad  alleen  het  deel  dat  past in!  De *.DAT  files zijn 
overigens compatible met COPY files in BASIC.

De  laatste en zestiende functie: U N D O , (rechts naast de 
FILE MODE).  Deze functie is ook wel een install mode. Als u 
nl. op de rechter muisknop drukt kunt u instellen of u:

Auto  Change Text  Color Swap - wilt oftewel of de kleur van 
het menu  automatisch op de lichtste kleur gezet moet worden 
en de achtergrond op de donkerste.

Key repeat - Wanneer deze aanstaat zal na het vasthouden van 
de linker muisknop, een auto-fire effect bereikt worden.

MSX-DOS - Terug naar DOS.

For color - Voorgrond kleur.

Back color- Achtergrond kleur.


Zo,  ik hoop  dat het  u allemaal duidelijk is geworden, hoe 
AGE in  elkaar zit. Nu geef ik nog wat tips over het gebruik 
van AGE in het algemeen.

- Bij het  laden van plaatjes in BASIC kan een COLOR=RESTORE 
  ingegeven   worden.  Na   dit  commando  zal  het  in  AGE 
  ingestelde palet  automatisch ingesteld worden. Zo zou het 
  er in BASIC uitzien:

  10 SCREEN 5
  20 BLOAD "PLAATJE.GE5",S
  30 COLOR = RESTORE
  40 IF INKEY$="" THEN 40 ELS END

- Probeer  nooit een  niet *.DAT  file inteladen  met de DAT 
  file  mode  ingesteld, dit  sloopt uw  menu's door  dat de 
  tekening dan over je menu's heen geladen wordt (dus in het 
  spritegeheugen!) Idem voor *.CMP files.

- Wanneer u   van plan bent om alleen AGE te gaan gebruiken, 
  kunt  u het  beste even  een nieuwe batchfile aanmaken die 
  meteen AGE.COM start. Dit gaat als volgt:

  A>COPY CON AUTOEXEC.BAT [RETURN]
  A>AGE [RETURN]
  A>[CTRL] + [Z] [RETURN]

  Nu zal AGE direkt opstarten en niet steeds het intromenu!


## S P E N 
                                   

Het  kopje heeft  eigenlijk geen  zin omdat  ik SPEN niet ga 
bespreken.  Wij   hebben  SPEN   gebruikt  voor  Bozo's  Big 
Adventure  maar behalve het 'SAVE'en en 'LOAD'en is ons niet 
duidelijk hoe  het programma werkt. Het is in ieder geval de 
bedoeling  met AGE  sprites te  ontwerpen, ze  daarna in  te 
laden  in  SPEN,  bij  te  werken  en weg  te saven.  Met de 
programma's  DW2BAS.COM  en DB2BAS.COM  kunt u  uw met  SPEN 
gemaakte DB of DW files, (deze files kunt u in een assembler 
in laden  en dan  heeft u de complete sprite data!) omzetten 
naar  sprite-data's in  BASIC. Met de SAMPLE*.* files kunt u 
zien hoe het werkt.


## N A W O O R D 

Zo, dat  zit erop, ik hoop dat ik met deze cursus het een en 
ander  over  Dots  Designer's  Club  (de  originele  titel!) 
duidelijk heb gemaakt. Ik zou zeggen ga flink teken voor het 
Magazine  of de  Special, misschien  wel voor een eigen demo 
voor de Picturedisk! Nou ja, dat zoekt u zelf ook maar uit!

Bart Schouten


Nvdr. Als  u wel  meer over  SPEN kunt vertellen, schrijf er 
dan  een tekst over en stuur die dan op een diskette naar de 
Sunrise postbus. Uppen bij een van de twee Sunrise BBS'en is 
ook goed. Bij voorbaat dank!