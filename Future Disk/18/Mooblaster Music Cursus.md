   MOONBLASTER MUSIC-CURSUS


 Wat is dit nu weer??? Een cursus MoonBlaster op de
 FutureDisk? Ja, inderdaad, je leest het goed; ik heb
 inderdaad het snode plan opgevat om deze (en de volgende) 
 FutureDisks te teisteren met een soort muziekcursus. 
 
 In het verleden zijn er in, op en tussen andere bladen nogal 
 wat muziekcursussen geweest, en het was mijn bedoeling om 
 van deze cursus ook iets interessants te maken, en jullie op
 die manier het een en ander op muzikaal MSX-gebied te leren.
 Zelf ben ik helemaal niet zo muzikaal, maar met wat proberen
 kom je echt al een heel eind. Zo is het eigenlijk niet nodig
 dat je noten kunt lezen (kan ik ook niet, but who cares)
 maar dit is wel handig als je bijvoorbeeld bestaande muziek
 wilt namaken.
 
       WHAT DO I NEED?

 Voor deze cursus heb je vrij weinig nodig, maar een 
 aantal dingen zijn toch wel vereist, namelijk:
 
 - MoonBlaster (of een soortgelijk muziekprogramma)
 - Een muziekuitbreiding, liefst FM-Pac en/of Music Module
 - Veel inspiratie
 
 Met deze 3 dingen, en natuurlijk een abonnement op de 
 FutureDisk(NvdR: het laatste geeft natuurlijk de basis!)
 moet het toch mogelijk zijn om iets hoorbaars te maken.
 Maar nu genoeg geluld; verder met de eigenlijke cursus.
 
 DE OPBOUW VAN EEN MUZIEKSTUK

 Grofweg zijn de meeste (MoonBlaster-) muziekstukken te 
 verdelen in een vijftal groepen:
  
1. DRUMS
2. ACCOORDEN
3. BASS
4. MELODIE
5. "SPECIAL EFFECTS"
 
 Als een soort richtlijn kun je de volgende twee manieren van 
 opbouw onderscheiden:
 
Opbouwmethode 1.
================

 Channel 1: de eerste noot van een accoord
 Channel 2: de tweede noot van een accoord
 Channel 3: de derde noot van een accoord
 Channel 4: de bass
 Channel 5: de melodie
 Channel 6: de melodie, ditmaal met een soort van echo-effect 
 Channel 7: zie Channel 1, maar met echo
 Channel 8: zie Channel 2, maar met echo
 Channel 9: zie Channel 3, maar met echo
 
 (Accoorden zijn meestal opgebouwd uit 3 noten, maar ook
  accoorden van 2, 4 of zelfs nog meer noten zijn mogelijk !)
 
Opbouwmethode 2.
================
 
 Channel 1: vormt samen met kanaal 2 een soort van "pingel"
 Channel 2: zie kanaal 1
 Channel 3: de eerste noot van een (tweestemmig) accoord
 Channel 4: de tweede noot van een (tweestemmig) accoord
 Channel 5: de bass
 Channel 6: de melodie  
 Channel 7: naar keuze een herhaling van Channel 1 of 3  
 Channel 8: naar keuze een herhaling van Channel 2 of 4
 Channel 9: zie Channel 6, maar met echo  
 
 (Over hoe je een echo-effect krijgt of hoe je een pingel 
  maakt, daar kom ik op een andere FD nog op terug)
  
ZIE VOOR VERVOLG IN TEKST 2 !!!

  MOONBLASTER MUSIC-CURSUS(2)



   HOE MAAK JE EEN ACCOORD

 Een accoord is meestal opgebouwd uit 3 noten met een 
 verschillende toonhoogte, maar omdat ook twee-stemmige 
 accoorden mogelijk zijn zal ik een soort schema geven 
 waarmee het mogelijk zou moeten zijn om goed-klinkende 
 accoorden te maken.
 
 Voor het schema is het misschien wel handig om te weten hoe 
 een toonladder in elkaar zit. Aangezien de meesten dit wel 
 weten hou ik het kort:
 
   C#   D#        F#   G#   A#        C#   D#     F#   G#
 C    D   E   F  G    A  B    C  D    E F    G 
           
 Hierboven zie je bijna twee octaven (een octaaf loopt van de 
 C tot de B) waarin je alle noten ziet die MoonBlaster 
 aankan. Om nu een accoord te maken kies je een noot, 
 bijvoorbeeld de A-5 (zo voer je het in MoonBlaster in, het
 betekent niks anders dan dat er een A wordt gespeeld op 
 octaaf 5). Dit is de eerste noot van het accoord. Om nu de 
 tweede noot te krijgen kies je de noot die drie stappen van 
 de beginnoot verwijderd ligt, in dit geval dus C-6 
 (namelijk van A-5 naar A#5 is een stap, van A#5 naar B-5 is 
  de tweede, en van B-5 naar C-6 de derde)    
 Voor de derde noot van het accoord ga je weer uit van de 
 beginnoot (A-5) en ga je ditmaal zeven stappen verder, 
 waarna je dus uitkomt op E-6.

 Je kunt echter ook allerlei verschillende variaties maken, 
 bijvoorbeeld A-5, C-6 en F-6 of A-5, B-5 en D-6.
 
 En dan nu het langverwachte schema:
 
               [X+3+7] of [X+4+7]  
               [X+5+8] of [X+5+9]
               [X+3+8] of [X+3+9]   
               [X+4+8] of [X+4+9]  
               [X+1+5] of [X+1+6]
               [X+2+5] of [X+2+6] 
 
 Het is misschien een beetje onduidelijk, maar ik zal het 
 uitleggen: het aantal stappen dat volgt na de "of" is 
 alleen nodig om sommige accoorden goed te laten klinken, 
 deze stappen komen echter niet zo vaak voor, alleen bij 
 bepaalde noten (meestal de G of de E). Probeer het zelf 
 maar, en als het niet klinkt moet je dus de andere stap 
 hebben. De "X" staat overigens voor de beginnoot. Met zelf 
 wat experimenteren bereik je ook een hele hoop, en na een 
 tijdje kun je zelf zo een accoord maken zonder erbij na te 
 hoeven denken.

 Je kunt van de driestemmige accoorden van het bovenstaande 
 schema ook heel eenvoudig twee-stemmige accoorden maken door 
 gewoon een van de noten (meestal de laagste) weg te laten. 
 Hierbij heb je gelijk nog wat kanalen over voor andere leuke 
 dingen. 
  
 Als je een MusicModule hebt dan kun je voor je accoorden ook 
 nog kanaal 7 t/m 9 gebruiken. Je kunt dit natuurlijk ook 
 voor andere dingen zoals een "pingel" gebruiken, maar uit de 
 praktijk blijkt dat je, als je deze kanalen inderdaad voor 
 de accoorden gebruikt je een mooiere achtergrond krijgt.
 
              
ECHO..... ECho.... echo......

 Het maken van een echo-effect kan op de volgende manier:
 als je bij een kanaal (of in dit geval: de kanalen) een echo 
 wil maken moet je zorgen dat je hier wel genoeg kanalen voor 
 vrij hebt. Als je een driestemmig accoord hebt (dat dus drie 
 kanalen in beslag neemt) moet je zorgen dat je voor de echo 
 net zoveel kanalen vrij hebt, in dit geval dus drie.
 
 Stap 1: Als je op kanaal 1, 2 en 3 het accoord hebt moet je 
         dit kopi�eren naar kanaal 7, 8 en 9 (of andere 
         kanalen) met het commando [CTRL] + [C]. MoonBlaster 
         vraagt je nu het te kopi�eren kanaal in te voeren, 
         in dit geval dus kanaal 1. Vervolgens moet je het 
         kanaal geven waarheen het gekopi�erd moet worden 
         (kanaal 7 in dit geval) en tenslotte wordt je 
         gevraagd het aantal ECHO-steps te geven (van 0-4).
         Bij normale snelheid (tempo 19) kun je hier het 
         beste [2] intypen, bij lagere snelheid kun je  
         beter een lagere waarde invoeren, en bij hogere 
         snelheid (tempo 21 of hoger) kun je overwegen om 
         voor [3] of [4] te kiezen.
          
 Stap 2: Zet het volume op de kanalen waarheen je gekopi�erd
         hebt iets zachter (bij FM-Pac ongeveer 2 stappen, 
         bij MusicModule ongeveer 10 stappen).
  
 Stap 3: Detune de kanalen waarheen je gekopi�erd hebt d.m.v. 
         [F10] of (in de editor zelf) met [T+Y] of [T-Y], 
         waarbij Y staat voor een getal van 1 t/m 3. Kies in 
         dit geval de waarde "1".       
                 
 Stap 4: Misschien overbodig om te vermelden: op het normale 
         en op het echo-kanaal moeten dezelfde instrumenten  
         staan.

           THE END
         
 Tja, aan de bovenstaande melding te zien heb ik alweer veel
 te veel getypt, en daarom verwijs ik jullie nu maar door 
 naar de disk waar, als de diskruimte het toelaat, nog enkele 
 voorbeeldjes op staan. Ook vind je hier enkele variaties wat 
 betreft accoorden. Tot de volgende keer, dan ga ik het hebben
 over de drums !!
 
 Voor suggesties, op- of aanmerkingen kun je terecht bij:
 
 Erasmusweg 7
 9602 AB Hoogezand


 05980-27379 (na 19.00 u)
 
                                
                          Jorrith - SOUNDWAVE - Schaap
