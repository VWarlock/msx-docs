    MOONBLASTER CURSUS(3)


 Jaahhh, daar is 'ie alweer. Het derde deel van de bij
 jullie zoooo favoriete MoonBlaster cursus. De enige
 sectoren op de FutureDisk die helemaal kapot gelezen
 worden, de enige tekst die je printer laat doorbranden,
 de enige die....(NvdR: de enige tekst die je nekvel
 rechtop laat staan als je al die taalfouten eruit moet
 halen!)
 
 Ahum, ik ben weer eens goed op dreef, ik heb hier totaal 
 geen zin in, mijn inspiratie is verdwenen (heb ik die 
 eigenlijk ooit wel gehad?) en aan deze cursus heeft alleen
 Sunrise iets, omdat dit in hun ogen de enige cursus op de FD 
 is die het verdient om afgekraakt te worden. Maar goed, om 
 effe back to the point te komen, de vorige keer had ik 
 nogmaals de accoorden besproken. Ik zou hier nog een tekst 
 over ontvangen van  dhr. Boer, aangezien ik alles de 
 vorige keer uit m'n hoofd moest doen (goed h�?). Deze tekst 
 heb ik nog steeds niet ontvangen, en ik ga er vanuit dat die 
 ook niet meer komt(NvdR: wat kinderachtig). Verder was er
 niemand van betekenis met commentaar, dus ga ik gewoon verder
 met het volgende onderdeel. Omdat ik nu ook eindelijk in
 het bezit ben van een OPL-4 zal ik ook regelmatig verwijzen
 naar dit Japanse muziekwondertje. Als je mazzel hebt kun je
 zelfs de drumvoorbeelden uit deze cursus nog voor OPL-4 op
 deze disk vinden...(ALLE MUZIEK VOOR OPL-4 STAAT INGEPAKT OP
 DE DISK ONDER DE NAAM OPL4.PMA ... UITPAKKEN DUS DIE HANDEL
 MET PMEXT.COM)
  
  MY FIRST SONY DRUMCOMPUTER

 Een zeer belangrijk deel in een MSX-muziekstuk wordt 
 ingenomen door de drums. Bij erg rustige nummers kun je het 
 soms ook nog achterwege laten, maar vaak zijn de drums toch 
 een vereiste. Als je nog maar net begonnen bent met je te
 verdiepen in MoonBlaster, dan is het misschien verstandig om 
 een nummer altijd te beginnen met de drums, aangezien dit je 
 heel gemakkelijk helpt om ritme te houden. Voor de bezitters 
 van een MuziekModule allereerst nog een kleine tip: als je 
 meerdere drumkits gebruikt is het verstandig om voor ieder 
 drumgeluid toch hetzelfde drumnummer te gebruiken.
 Bijvoorbeeld dat nummer 1 steeds een bassdrum is. Dit werkt
 in de praktijk een stuk gemakkelijker. 
 Nog een tip voor OPL-4: als je zoveel sample-kanalen hebt, 
 ga je natuurlijk niet meer met de drums zitten klooien. Het 
 is echt van harte aan te bevelen dat je voor de drums 
 meerdere kanalen gebruikt. Met drie drum-kanalen kun je al 
 hele mooie dingen doen!

            EN NU?

 En dan nu de eigenlijke uitleg. Je hebt in MoonBlaster 2 
 mogelijkheden wat betreft de maat van het muziekstuk. Dit
 zijn namelijk een vierkwartsmaat (4/4); dit is gewoon ��n
 hele pattern. Ook een driekwartsmaat (3/4) is mogelijk, dit 
 doe je door op elke pattern op de 12 (kan ook 11 zijn, ik 
 heb het niet gecontroleerd) stap een ENdOfPage (ENDOP) te
 zetten. Ik ga nu uit van een vierkwartsmaat, aangezien die
 het meeste gebruikt wordt. Als je dit eenmaal onder, boven
 of tussen de knie hebt, dan lukt de 3/4-maat waarschijnlijk
 ook wel (zie ook MDDRUM04.MBM). Op deze FD is trouwens ook 
 een muziekje in 3/4 maat geschreven, laad FUTURE01.MBM maar 
 eens in... Voor een heel erg standaardritme (zie ook
 MBDRUM01.MBM op de disk) kun je het beste bovenaan de
 pattern beginnen met een bassdrum. Op de FM-Pac voer je dit
 in door op het drumkanaal te gaan staan en op "1" te drukken.
 Met de MuziekModule hangt het er vanaf waar je de bassdrum
 hebt staan, maar meestal zal dit ook de "1" zijn. Vervolgens
 sla je ��n stap over en zet je op de plaats waar je nu staat
 een hihat neer. Daarna sla je alweer een plaats over en zet
 je een snaredrum neer, waarna je weer een plaats overslaat en
 een hihat plaatst. Let er bij de OPL-4 wel op dat je 
 GM-Percussion geselecteerd hebt. Je krijgt dus het volgende
 idee (dit is van links naar rechts omdat 't anders zoveel
 ruimte inneemt):
 
 STEP:  01 02 03 04 05 06 07 08 09 10 11 12 13 14 15 16
 DRUM:   1  -  3  -  2  -  3  -  1  -  3  -  2  -  3  -
 
 (voor OPL-4:) 

 STEP:  01  02  03  04  05  06  07  08         
 DRUM:  C 4     F#4     D 4     F#4

 (Hier staat slechts de helft, om het overzichtelijk te 
  houden. Dit kun je natuurlijk eindeloos blijven herhalen).   
 
 Nu klinkt het meestal mooier als je hier wat variaties in 
 aanbrengt, zoals je kunt zien in de file MBDRUM02.MBM en 
 MBDRUM03.MBM. Let er echter wel steeds op dat je maar beter 
 (in 't begin) drie (lege) posities tussen de bassdrum en de 
 snaredrum houdt. Later kun je dit altijd wel veranderen, en 
 je zult zien dat dit opvallende resultaten kan opleveren. 
 Mocht je overigens niet weten wat een bassdrum of een snare-
 drum is, kijk dan naar het onderstaande lijstje:
 
 DRUM:            MSX-Music (FM-Pac)   MSX-Audio (MuziekModule)
 
 Bassdrum         Drumnummer 1         Drumnummer 1 
 Snaredrum        Drumnummer 2         Drumnummer 2
 Hihat (closed)   Drumnummer 3         Drumnummer 3
 Cymbal           Drumnummer 4         Drumnummer 4
 Tom              Drumnummer 5         Drumnummer 5
 Hihat (open)     ------------         Drumnummer 6
 
 OPL-4 bezitters kunnen dit lijstje wel vergeten, aangezien 
 alle drums al op de achterzijde van de handleiding staan.
 
 Bij het bovenstaande lijstje ga ik van een aantal dingen 
 uit: 
 
 - Voor de MuziekModule heb je de drumkit FUTURKIT.MBK 
   ingeladen, waarna je ze kunt beluisteren in 't samplemenu 
   (F3).
 - Voor FM-Pac ga ik uit van de drums die je hebt als je MB 
   opstart. Je kunt nu de drums beluisteren door in het 
   FM-drummenu (F8) te kiezen voor "Edit drumfrequency", 
   waarna je de drums kunt afspelen met F1 t/m F5.
 
 Let er wel op dat Fm-drums meestal mooier klinken als je 
 meerdere geluiden tegelijk gebruikt. Ook kunnen de PSG drums 
 een uitkomst bieden...
 Voor de volledigheid heb ik ook nog een ritme gemaakt in de 
 3/4 maat (zie MBDRUM04.MBM).

      MUSICAL CREATURES

 Het is mijn bedoeling om voor deze cursus ��n of twee 
 nummers op te bouwen met behulp van deze cursus. Zo kun je 
 op deze disk al twee voorbeelden beluisteren waar de drums 
 en de accoorden al gebruikt worden.... Misschien... want 
 echt veel tijd heb ik niet meer. Kijk maar op de disk! 
 Overigens, er staan voor de gelukkige bezitters van een 
 OPL-4 ook nog een aantal songs op.... Voor de volgende keer 
 probeer ik mijn leven te beteren en jullie plat te gooien 
 met muziek(achtige) zooi. Ook zal ik meer aandacht aan de 
 OPL-4 besteden, maar dat merk je dan wel...
 
  I QUIT WITH THIS BULLSHIT

 Ja mensen, jullie hebben het goed gelezen. Ik kap er voor 
 deze keer maar mee, 'k heb er geen zin meer in. Je kunt 
 zoals gewoonlijk op- of aanmerkingen sturen naar het 
 redactieadres, of desnoods (tweede keuze) doorgeven aan 
 mij.

Sayonara!

 Jorrith "I don't like this" Schaap


 Jorrith Schaap
 Erasmusweg 7
 9602 AB Hoogezand
 Nederland

