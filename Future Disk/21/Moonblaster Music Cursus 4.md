Jorrith probeert de mensen weer aan te zetten tot het maken van riedels...


  MOONBLASTER CURSUS part IV

 Hartelijk welkom beste lezer, bij alweer de vierde 
 aflevering van de MB-cursus. Een korte dit keer, het is 
 tenslotte voor mij ook vakantie !! (Voor de enige lezer 
 (Koen), voor het controleren van taalfouten zal het toch
 niet veel meer uitmaken of ik nu veel of weinig onzin te
 vertellen heb). Ik heb vorige keer een aantal dingen 
 beloofd. Zo beloofde ik bijvoorbeeld om met deze cursus een 
 of meerdere muziekstukken op te bouwen. Helaas komt dat er 
 door tijdgebrek nooit van, dus moet je gewoon de muziekjes 
 (die je in ieder geval t/m #20 nog in MoonBlaster in kan 
 lezen) maar eens helemaal met behulp van MB uitpluizen (heb 
 je wat te doen als je je verveeld!). Ik weet het, belofte 
 maakt schuld, maar ik heb me al aan zoveel dingen schuldig 
 gemaakt dat dit beetje er nog wel bij kan!

            BASSss

 In deze aflevering wilde ik het basgedeelte van een 
 muziekstuk bespreken. Voor je begint is het wel zo 
 verstandig om een bas-instrument te selecteren (Electric 
 bass 1 of 3 zijn 2 van mijn favorieten). Ik zal de rest aan 
 de hand van wat losse tips duidelijk proberen te maken. Voor 
 de zoveelste keer: als je het niet snapt kun je altijd 
 contact opnemen met de redactie. Ik heb nog nooit iemand 
 iemand gehad die het niet snapte. Op zich erg vreemd, ik kan 
 me niet voorstellen dat ik alles zo goed uitleg. Sterker 
 nog, ik weet zelfs niet altijd wat ik bedoel met hetgeen ik 
 getypt heb...

 Om een lang verhaal kort te maken komen hier enkele tips:

 - Gebruik een (of meerdere) lage octaven. Mijn persoonlijke 
   favorieten zijn octaaf 2 en 3(NvdR: die van mij 1 & 8).
 - Om een bas te maken die niet vals klinkt kun je het beste 
   een beetje de hoogte van de laagste noot van een accoord 
   aanhouden. Dit is een nogal ingewikkelde zin, dus ik zal 
   hem even uitleggen aan de hand van een voorbeeldje. 
   Stel: Je hebt het volgende ingevoerd in MB:
            
   Step: 01  02  03  04  05  06  07  08 
   Ch.1: A 4 OFF A 4 OFF A 4 OFF A 4 OFF
   Ch.2: C 5 OFF C 5 OFF C 5 OFF C 5 OFF
   Ch.3: E 5 OFF E 5 OFF F 5 OFF E 5 OFF

   Om nu een goed klinkende bas te maken moet je een beetje de
   laagste noot van het accoord aanhouden, in dit geval dus de 
   "A". Het zou er dan zo uit kunnen zien:

   Step: 01  02  03  04  05  06  07  08 
   Ch.1: A 4 OFF A 4 OFF A 4 OFF A 4 OFF
   Ch.2: C 5 OFF C 5 OFF C 5 OFF C 5 OFF
   Ch.3: E 5 OFF E 5 OFF F 5 OFF E 5 OFF
   Ch.4: A 2 OFF A 2 OFF A 3 OFF A 2 OFF
  
 - Bij een rustig nummer hoort een rustige bas. Laat daarom 
   relatief veel ruimte vrij tussen de verschillende noten.
 - Bij een snel nummer precies het tegenovergestelde: veel 
   noten, maar ook weer niet teveel. Als je het hele 
   baskanaal vol zet ben je een beetje te enthousiast 
   geweest...  
 - Doe af en toe wat afwisseling in de bas, dit zorgt vaak 
   voor schitterende resultaten.
 - Een bas die steeds hetzelfde blijft, terwijl de accoorden 
   veranderen kan mooie resultaten hebben.
 - Het springen van een lager octaaf naar 1 octaaf hoger 
   klinkt vaak erg goed. Spring daarna wel weer terug, zodat 
   je dit spelletje -indien gewenst- nog eens kan herhalen. 
 
 Dit was zo'n beetje alles. Valt mee he? Als je eenmaal de 
 accoorden onder de knie hebt is de rest echt niet meer zo 
 moeilijk.

     OEFENING BAART KUNST

 Een oud spreekwoord, maar het blijft gelden. Hoe meer je het 
 doet hoe beter je erin wordt. Overigens geldt ditzelfde ook 
 voor OPL4, alleen moet je dan de genoemde octaven verlagen, 
 omdat dit nu eenmaal iets anders werkt. Goede kandidaten bij 
 OPL4 zijn voor een rustig nummer Slap bass (1 of 2) en 
 Fingered bass, bij het wat ruigere werk is Picked bass of 
 Synth bass (1 of 2) aan te bevelen.

       A little present

 Op deze disk staan (onder voorbehoud) de drumvoorbeelden van 
 de vorige keer. Ze stonden er wel op, maar niet zoals het 
 hoorde... Ook staan er nog twee voorbeelden op met daarin de 
 tot nu toe besproken onderwerpen, nl. de bas, de accoorden 
 en de drums. Zo houdt ik me toch nog een beetje aan m'n 
 belofte!(NvdR: misschien komt dit allemaal wegens
 diskruimte gebrek te vervallen; schrik niet als de zooi niet
 op de disk staat)

 Een prettige vakantie allemaal !

 Jorrith "Vakantiestress..." Schaap
