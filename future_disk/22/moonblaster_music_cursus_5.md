 Hehe die fuck cursus is bijna afgelopen...


      MOONBLASTER CURSUS
  
     The semi-final part


 Degenen die deze cursus al van begin af aan volgen 
 herinneren zich misschien nog de uitleg van een zekere 
 Stefan Boer(NvdR: Wie?). Hij zou mij nog een tekst sturen
 over de accoorden. Half Augustus werd deze belofte eindelijk
 een feit, zodat jullie alsnog de beloofde informatie krijgen.
 
 Nog een stukje citaat uit de begeleidende brief: "Met behulp 
 van een beetje muziektheorie wordt zelf muziek maken veel 
 makkelijker, omdat je dan veel eerder ziet welk accoord of 
 welke bas ergens bij past en welke noten ergens bij kunnen 
 zonder dat het vals wordt." Zo, nou hoor je het ook eens van 
 iemand anders, stelletje wijsneuzen!

 De rest van deze tekst is gewoon letterlijk overgetypt 
 (waarom hij de tekstfile niet heeft meegestuurd is me ook 
 een raadsel), dus voor commentaar ben je bij mij aan het 
 verkeerde adres. Het woord is aan Stefan.

          ACCOORDEN

 Accoorden zijn drie- of vierklanken. In de paragraaf over 
 begeleiding zal ik uitleggen hoe u accoorden in uw 
 muziekstukken kunt gebruiken. Maar nu eerst de opbouw van 
 een accoord.

 De grondtoon is de toon waaraan het accoord zijn naam 
 ontleent. Voor het C-accoord is dat dus de C. Het "normale" 
 of majeur accoord bestaat verder uit de 3e(NvdR: terts) en
 5e (kwint) toon uit de majeur toonladder van de grondtoon.
 Dat klinkt heel ingewikkeld, maar het valt best mee. De
 C-toonladder kent iedereen:

 C    D    E    F    G    A    B    C
 do   re   mi   fa   sol  la   ti   do

 Het C-accoord is dus opgebouwd uit de grondtoon C, de derde 
 toon E en de kwint (vijfde toon) G: C-E-G.

 Alle toonladders: [niet echt "alle]
 -------------------------------------------------------------
 C    D    E    F    G    A    B    C    C-toonladder
 C#   D#   F    F#   G#   A#   C    C#   Cis/Des-toonladder
 D    E    F#   G    A    B    C#   D    D-toonladder
 D#   F    G    G#   A#   C    D#   E    Dis/Es-toonladder
 E    F#   G#   A    B    C#   E    F    E-toonladder
 F    G    A    A#   C    D    F    F#   F-toonladder
 F#   G#   A#   B    C#   D#   F#   G    Fis/Ges-toonladder
 G    A    B    C    D    E    G    G#   G-toonladder
 G#   A#   C    C#   D#   F    G#   A    Gis/As-toonladder
 A    B    C#   D    E    F#   A    A#   A-toonladder
 A#   C    D    D#   F    G    A#   B    Ais/Bes-toonladder
 B    C#   D#   E    F#   G#   B    C    B-toonladder
 -------------------------------------------------------------
 
 N.B. ik heb hier dezelfde notatie gebruikt als in 
 MoonBlaster, omdat er geen mol in de karakterset zit. Een A# 
 is dus hetzelfde als een Bes. Als u in MoonBlaster dus een 
 As nodig hebt, gebruik dan een Gis.

 Voorbeelden:

 1) Dis accoord 
 2) Bes accoord
 3) F accoord
 4) B accoord
 5) E accoord

 1) Dis-G-Ais
 2) Bes-D-F
 3) F-A-C
 4) B-Dis-Fis
 5) E-Gis-B

        VARIATIES VAN ACCOORDEN

 Behalve het gewone accoord kom je ook veel accoorden met 
 toevoegingen tegen. Bijvoorbeeld C6, Fm, G7, Dm6, Am7, C+, 
 Fmaj7(NvdR: Dsus4, Dsus2).

 Een overzicht:

 C6     Dit is het C-accoord, echter met nog een "zesde" toon 
        eraan toegevoegd. Die zesde toon ligt drie halve 
        toonafstanden onder de grondtoon. Voor de C is dat 
        dus de A. Het C6 accoord wordt dus: CEGA
 Fm     Dit is een F-mineur accoord. De derde toon wordt met 
        een halve toon verlaagd. De A wordt dus As: F-As-C.
 G7     Dit is een G-septiem accoord. Er komt nog een 
        "zevende" toon bij. De septiem-toon ligt twee halve 
        toonafstanden onder de grondtoon. Dat is voor het 
        G-accoord de F: G-B-D-F
 Dm6    Dit is een combinatie van D6 en Dm. Het wordt dus: 
        D-F-A-B. 
 Am7    Dit is een combinatie van Am en A7. Het wordt dus:
        A-C-E-G.
 C+     Dit is een zogenaamde overmatige drieklank. De kwint 
        wordt met een halve verhoogd. Het C+ accoord luidt 
        dus: C-E-Gis.
 Fmaj7  Aan het F-accoord wordt nog een toon toegevoegd, die 
        een halve toonafstand onder de grondtoon ligt. Het 
        F-accoord wordt dus F-A-C-E.

 Met een halve toonafstand wordt de afstand tussen twee 
 toetsen bedoeld. Dus de afstand tussen E en F of de afstand 
 tussen Fis en G.

 Voorbeelden:

 1) C7                          6) B7
 2) Bes6                        7) Esm7
 3) Cmaj7                       8) D7
 4) Gm7                         9) Fmaj7
 5) Em                         10) A6

 1) C-E-G-Bes                   6) B-Dis-Fis-A
 2) Bes-D-F-G                   7) Es-Ges-Bes-Des
 3) C-E-G-B                     8) D-Fis-A-C
 4) G-Bes-D-F                   9) F-A-C-E
 5) E-G-B                      10) A-Cis-E-Fis


         GRONDLIGGING

 De hierboven behandelde volgorde van tonen van een accoord 
 heet de grondligging. De accoorden hoeven niet perse in deze 
 volgorde te staan. U kunt ook de hoogste toon naar onder 
 halen of de laagste toon naar boven. Het F-accoord wordt 
 bijvoorbeeld vaak afgespeeld als A-C-F.

  
   ACCOORD MET MINDER TONEN

 U kunt van een vierstemmig accoord een driestemmig maken 
 of van een driestemmig een tweestemmig door de kwint weg te 
 laten.

 U kunt van een vierstemmig accoord geen tweestemmig accoord 
 maken zonder dat u iets weglaat (dus Em7 wordt of E7 of Em). 
 U kunt dan zelf kiezen wat het beste klinkt.
  
 Dit kannodig zijn omdat u soms niet genoeg kanalen heeft. 
 Als u bij MoonBlaster bijvoorbeeld 3 kanalen voor de melodie 
 nodig heeft en 1 voor de bas, dan heeft u maar 2 kanalen 
 over voor de accoorden.

 M.D.A.

 (jawel jawel)
 Stefan Boer


 Nog een paar opmerkingen achteraf: ik heb hier maar een 
 paar wijzigingen in aangebracht (SoundTracker vervangen door 
 MoonBlaster, en een gedeelte m.b.t. bladmuziek 
 overschrijven. Deze tekst is voor de rest gewoon zoals ik 
 hem kreeg. Voor commentaar over deze tekst ben ik dus niet 
 bereikbaar :-)
 (NvdR: en Stefan ook niet, want die zit op dit moment Japanse
 meisjes te versieren. Okay, maybe not)
 Eindelijk het laatste deel van die rotcursus van Jorrith!


MoonBlaster cursus - Final Part


 Jaaahhh, geachte fans, alweer het laatste deel van de 
 MoonBlaster cursus. In deze cursus wilde ik als laatste 
 onderdeel de melodie behandelen, en geef ik als afsluiting 
 nog wat handige tips. Misschien nog wel meer, maar dat kan 
 ik nu nog niet zeggen (ik zit pas aan het begin van deze 
 tekst). Lees maar gewoon, dan merk je het vanzelf...

          De melodie

 De melodie is het belangrijkste onderdeel van een 
 muziekstuk. Zonder een melodie is een muziekstuk meestal 
 saai (hoeft niet natuurlijk, dat ligt aan jezelf). Zelf heb 
 ik me nog nooit echt intensief bezig gehouden met het maken 
 van een goede melodie. Daar heb je als redactielid of geen 
 tijd voor of geen zin in.
 Maar om het kort te houden geef ik, net zoals in de vorige
 afleveringen een soortement richtlijnen, en wie weet kun je
 d'r wat mee...

 - Wijk niet teveel af van het accoord/ de accoorden die op 
   hetzelfde moment spelen. Hiermee bedoel ik dus: als je een 
   accoord hebt (bv. A 4 - C 5 - E 5), ga dan niet eigenwijs 
   zitten doen door een D of een B af te spelen, want meestal 
   klinkt dat gewoon niet. Als je het accoord zou veranderen 
   in bv. A 4 - B 4 - D 5, dan kan het natuurlijk weer wel, 
   maar dan zal een C of een E vaak niet mooi klinken. 
   Natuurlijk is het ook wel handig om in een muziekstuk vaak 
   van accoord te wisselen.
 - Als je de achtergrond voor een muziekstuk eenmaal af hebt 
   (dus de drums, de bas en de accoorden) kun je dit gewoon 
   afspelen en ondertussen een melodie bedenken. Zelf doe ik 
   dit echter nooit, maar misschien heb je er wat aan.
 - Als je eenmaal een mooie melodie in je kop hebt zitten 
   kun je, als het niet klinkt met de accoorden, twee dingen 
   doen. Of je verandert de melodie, of de achtergrond (de 
   bas en de accoorden). Bij mij komt het echter meestal op 
   het eerste neer...
 - Een melodie waarin je weinig lege ruimtes hebt is vaak 
   niet mooi. Als je een heel druk muziekstuk wilt maken is 
   dit echter wel de beste methode, en als je de versterker 
   flink hard zet ben je ook gelijk van je buren af!
 - Bij een rustig nummer moet je geen schelle instrumenten 
   gebruiken, bij een wat ruiger nummer echter juist wel.
 - Als je eenmaal een achtergrondje hebt gemaakt kun je 
   hierin ook wijzigingen maken, zodat je een mooie overgang 
   van de ene melodie krijgt naar de andere. Laat bv. de 
   drums eens weg, of de bas (of vervang ze).

 Zo, dit was het wel zo'n beetje wat betrefd de melodie. 
 Natuurlijk blijft gelden: OEFENING BAART KUNST(en soms
 kinderen). Als je je er echt serieus mee bezig wilt houden
 moet je gewoon blijven klooien, het wordt vanzelf beter.
 Noten kunnen lezen is niet nodig, en raak niet in paniek
 als het niet lukt (anders krijgen wel allemaal half-maffe
 leden die hun abonnement niet kunnen verlengen....).

   En toen kwam de rest...

 Tja, als opvulling kan ik alleen nog maar wat kleine tips 
 geven. Het is niet anders, maar aan alles komt nou eenmaal 
 een eind, dus ook aan deze cursus. Ik heb jullie nu alweer 
 genoeg verveeld, dus ga ik maar snel weer verder met 'the 
 technical stuff'.

Tip 1:

 Als je een muziekstuk aan het maken bent, en je komt 
 patterns of noten tekort dan kun je het volgende doen. Bij 
 een pattern-tekort moet je het tempo zo verlagen dat de 
 snelheid precies 2x zo laag is. De 'formule' geef ik straks 
 wel, eerst het nut. Als je met een langzaam muziekstuk bezig 
 bent (en je hebt tussen de noten onderling nog (minstens) ��n
 lege ruimte) dan kun je de helft van de patterns besparen
 door alle noten naar boven te verhuizen. Er kunnen dan de 
 noten van 2 patterns op de ruimte van een pattern. Omdat dit 
 dan 2x langzamer afgespeeld wordt, duurt het muziekstuk dan 
 net zo lang, alleen heb je dan extra patterns over. Dit 
 werkt echter niet als de noten elkaar al direct opvolgen. 
 Bij OPL4 maakt dit niet zoveel uit, omdat je dan toch zoveel 
 kanalen hebt, zodat je de informatie uit een kanaal over 2 
 kanalen kunt verdelen. 
 Het tegenovergestelde is ook mogelijk. Stel, je hebt te 
 weinig ruimte om alle noten te plaatsen die je wilt 
 plaatsen. Je wilt dus als het ware in het huidige tempo een 
 halve noot invoeren (bv. tussen step 7 en 8). Dit is te 
 verhelpen door het tempo 2x sneller te maken, zodat de data 
 van 1 pattern over 2 verspreidt kan worden. En nu werkt het 
 wel.... 
 Als afsluiting van deze tip nog even de formule:

        25 - huidig tempo = een uitkomst (nee maar!) 

 Als je het tempo 2x zo snel wilt hebben moet je deze waarde 
 delen door 2 (2x zo langzaam is vermenigvuldigen met 2). 
 Hieruit krijg je weer een bepaalde uitkomst, die je van 25 
 af moet trekken om het gewenste resultaat te krijgen. Bv. 
 tempo 19 2x zo snel maken: 25-19=6. 6/2=3. 25-3=22.

Tip 2:
  
 Als je gemaakte muziekstuk te kort is kun je dit heel erg 
 makkelijk rekken door bv. hetzelfde stuk nog eens af te 
 spelen zonder de melodie en (naar keuze) bas en/ of drums.

Tip 3:

 Het maken van een muziekstuk gaat het makkelijkst als je 
 eerst een achtergrondje maakt met drums, bas, accoorden en 
 evt. special effects. Hierna hoef je alleen nog maar een 
 melodie toe te voegen, en klaar is Keessie !

 
Tip 4:

 Je kunt een muziekstuk mooier maken als je tegelijkertijd 
 met het gewone achtergrondje ook een "pingel" laat meelopen. 
 De toonhoogte van deze pingel kun je het beste af laten 
 hangen van het accoord dat dan speelt. Een wel heel simpel 
 voorbeeld van een pingel: A 4 C 5 E 5 C 5. Natuurlijk zijn 
 er veel mooiere varianten denkbaar. Voor de pingel moet je 
 niet teveel afwijken van de noten van het accoord. 

Tip 5:

 Voor bijna alles uit deze (en voorgaande) afleveringen geldt 
 het volgende: het klinkt vaak mooi als je af en toe een 
 beetje variatie toebrengt door bepaalde noten ��n octaaf te 
 verhogen.

          Game Over

 Er zijn zo natuurlijk veel meer handige dingen te verzinnen, 
 maar ik heb geen zin om alles maar voor te kauwen, daar 
 wordt een mens maar lui van. Er is nog wel genoeg uit te 
 zoeken in de wondere wereld van MSX-muziek, maar dat moet je 
 dan zelf maar doen....

 Dit is dan ook gelijk de afsluiting van deze MB-cursus. Alle 
 resultaten (waarschijnlijk geen) van deze cursus en eigen 
 probeersels zijn natuurlijk van harte welkom bij onze 
 FD-music contest (meer hierover in de Diversen-afdeling).
 Als je onverhoopt nog vragen hebt (of wat anders) kun je me 
 bereiken op het volgende adres:

        Jorrith Schaap
         Erasmusweg 7
      9602 AB Hoogezand
       Tel: 05980-27379
 

Jorrith Schaap
